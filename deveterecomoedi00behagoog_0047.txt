44

iis instigatos potissimum ejusmodi accusatione abuti
potuisse, ut importunam auctoritatem infringerent. Sed
vel ex utraque illa parte Aristophani nihil fere erat
metuendum et propter publicam ejus conditionem et 2
' propter prudentem quandam in sacerdotibus tractandis
clementiam. Quum nulli illarum societatum, quae ἑται-
ρίαι vocari solebant, se conjunxisset, quum nunquam
totius factionis partes ant defenderet aut aggrederetur,
sed singulos tantum nefarios quamvis potentissimos per-
stringeret, quum omnino semper revocanda prisca aurea
aetate, cujus restituendae consilium vanum somnium
esse plerique censebant, unicum quendam locum obti-
neret inter cives in varias partes distractos, omnibus
factionibus adversatus unicuique factioni potior erat,
quam aliarum sodales.

Quod autem ad sacerdotes attinet, perpauci sunt
loci, in quibus eorummcntio fiat: vix dicere necesse
est, in deorum gentilium verecundia etiam eorum sa·

serdotes concludi3 quare Minervae et Apollinis ministri
nunquam commemorantur: alii pro deorum, quibus
operantur, dignitate acriter aut leniter perstringuntur⁴

Quae de Bacchi sacerdote dicuntur ⁸⁸), neque in m'a-
lam, neque in bonam partem verti possunt: idem ju-
dicium de illo loco (Plut. 1171—1196) ferendum est,
ubi Διὸς σωτῆρος sacerdos sacrificiorum quaestu priva-
tus ad Plutum deum nova dignitate auctum transfugit:
nihil aliud huic joco inesse puto, quam lepidam Pluti
honoris superlationem. Avaritiam hujus ordinis, qui
illo tempore ut interdum etiam hodie quae diis oblata
crant, sibi vindicare solebat, sine ullo periculo irridere
potuit in Aesculapii sacerdote (Plut. 670 sqq.), qui
nullius fere erat auctoritatis. Avium ⁸⁹) autem sacer·
dos, qui ne certum quidem dei nomen prae se ferens

88) Aah. 1087. equitt. 536. ren. 297.
’ 89) ar. 848-894.

 

